 

ΛΙΙΙΙΙΤΑΜΕΝΤΛ.

Ι. Epistola G. Plinii ad Traianum
imperatorem.*)

G. Plinius 'ri-aiano imperatori.

Solemne est mihi, Domine, omnia, de quibus
dubito, ad te referre. Quis enim potest melius vel
cunctationem meam regere vel ignorantiam instruere?
Cognitionibus de Christianis interfui numquam: ideo
nesci0, quid et quatenus aut puniri soleat aut
quaeri. Nec mediocriter haesitavi, sitne aliquod
discrimen aetatum, an quamlibet teneri nihil a ro-
bustioribus differant3 deturne poenitentiae venia, an
ei, qui omnino Christianus fuit, desiisse non prosit,
nomen ipsum, etiamsi flagitiis careat ‚ an flagitia
cohaerentia nomini puniantur. Interim in iis, qui
ad me tamquam Christiani deferebantur, hunc sum
secutus modum. Interrogavi ipsos, an essent Chri-
stiani: confitentes iterum ac tertio interrogavi, sup-
plicium minatus3 perseverantes duci jussi. Neque
enim dubitavi, qualecumque esset, quod faterentur,
pervicaciam certe et inflexibilem obstinationem debere
’ puniri. Fuerunt alii similis amentiae, quos , quia
cives Romani erant, adnotavi in urbem remittendos.
Mox ipso tractu, ut fieri solet, diffundente se cri-
mine plures species inciderunt. Propositus est
libellus sine auctore, multorum nomina continens.

 

³¹³) Ista epistola celeberrima et cognitu apprime digna
est 97ma libri decimi epistolarum G. Plinii Gaec. Secundi, cui,
ut ab avuncule, historiae naturalis scriptore , discernatur,
etiam mino ris agnomen inditum est.

