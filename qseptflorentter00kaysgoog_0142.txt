 

praesente me deos adpellarent et imagini tuae,
quam propter hoc jusseram cum simulacris numinum
adferri, thure ac vino supplicarent, praeterea male·
dicerent Christo, quorum nihil cogi posse dicuntur
qui sunt revera Christiani, esse dimittendos putavi.
Alii ab indice nominati esse se Christianos dixerunt
et mox negaverunt3 fuisse quidem, sed desiisse, qui-
dam ante triennium, quidam ante plures annos, non
nemo etiam ante viginti quoque. Omnes et ima·
ginem tuam deorumque simulacra venerati sunt
ct Christo maledixerunt. Adfirmabant autem hanc
fuisse summam vel culpae suae vel erroris,
quod essent soliti stato die ante lucem convenire
carmenque Christo quasi Deo dicere secum invicem,
seque sacramento non in scelus aliquod obstringere,
sed ne furta, ne latrocinia, ne adulteria conmitterent,
ne fidem fallerent, ne depositum adpellati abnega-
rentz quibus peractis morem sibi discedendi fuisse
rursusque coeundi ad capiendum cibum, promiscuum
tamen et innoxium3 quod' ipsum facere desiisse post
edictum meum, quo secundum mandata tua hetaerias
esse vetueram. Quo magis necessarium credidi, ex
duabus ancillis, quae ministrae dicebantur, quid
esset veri, et per tormenta quaerere. Sed nihil
aliud inveni, quam superstitionem pravam et inmo-
dicam. Ideo dilata cognitione ad consulendum
te decucurri. Visa est enim mihi res digna consul-
tatione, maxime propter periclitantium numerum.
Multi -enim omnis aetatiS, omnis ordinis, utriusque
sexus etiam, vocantur in periculum et vocabuntur.
Neque civitates tantum, sed vicos etiam atque
agros superstitionis istius contagio pervagata est3
quae videtur sisti et conrigi posse. Certe satis
constat, prope iam desolata templa coepisse cele-
brari et sacra solemnia diu intermissa repeti pa-

